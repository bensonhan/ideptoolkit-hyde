---
layout: page
title: Ֆայլի անվանում և դասավորում
menu: true
order: 1
lang: arm
ref: filenaming
permalink: /filenaming-arm
---

Լավ դասավորված կառուցվածքները և ֆայլի համապատասխան անունները դյուրացնում են ֆայլերին հետևելը և դրանք դասավորելը, ինչպես նաև անհրաժեշտ են  IDEP-ի աշխատանքի ընթացակարգի համար: Ֆայլերն անվանելիս կամ դասավորելիս Դուք պետք է համապատասխանեք . այնպես դասվորեք, որպեսզի այդ ֆայլերը դյուրությամբ ճանաչվեն և պատշաճ կերպով դասակարգվեն: Տեղեկատուի հստակ կառուցված և ֆայլերի անվանման փոխարկում կարգավորեք, որը հետևում է այս նմուշին՝ ծրագրի նույնացուցիչ + խմբավորում (օրինակ ամսաթիվ կամ ծավալ) + եզակի նույնացուցիչի որոշ տեսակ (project identifier + grouping (like date or volume) + some type of unique identifier):

### Տվյալների կառուցվածքի ապահովում

Ուշադիր մտածեք, թե ինչպես կարող եք լավագույնս կառուցել Ձեր տվյալները՝ սկսած Ձեր ծրագրի ամենավաղ փուլերից: Փորձեք մակերեսային ստորադասություն պահել   (թղթապանակների ոչ խորը ներդրում): Անհատական տեղեկատուները կարող են խմբավորվել՝ մի շարք տարբեր չափորոշիչներով, այդ թվում՝ ամսաթիվ, ձևաչափ, ենթահավաքածու կամ ինչ-որ տեսակի կատեգորիաներով, որոնք լավագույնս իմաստավորում են Ձեր ծրագիրը:

Տվյալների կառուցվածքների որոշ օրինակներ ներառում են դասավորում հետևյալով՝

* Ձևաչափ (տեքստ, պատկերներ, ձայնային ֆայլեր և այլն)
* ոճ (հարցազրույցներ, պոստերներ, լրագրեր, բացիկներ և այլն)
* միավոր (ամսագրի տարի/ծավալ, արխիվային տուփ)

### Ֆայլի անուններ

Ֆայլի անունները պետք է Ձեզ թույլ տան անուններից ճշգրտությամբ նույնականացնել ֆայլերը: Ձևաչափ ընտրեք՝ Ձեր ֆայլերն անվանելու համար և դրանք համապատասխանաբար օգտագործեք: Անվան մեջ ներառեք այն տվյալները, որոնք Ձեզ թույլ կտան Ձեր ֆայլերը զանազանել մեկը մյուսից՝ հետևելով այս շարքին ՝  ծրագրի նույնացուցիչ + խմբավորում (օրինակ ամսաթիվ կամ ծավալ) + եզակի նույնացուցիչի որոշ տեսակ (project identifier + grouping (like date or volume) + some type of unique identifier):

Ի նկատի ունեցեք, թե ինչպես են տվյալները ընդհանուրից առանձնահատուկի տեղափոխվում: Մի քանի տարրեր, որոնք պետք է ի նկատի ունենաք՝ ներառելու համար.

* Ծրագրի կամ հավաքածուի նույնացուցիչ՝ անուն, հապավում, հավաքածուի համար և այլն
* Խմբավորում. Տարի, ծավալ (ամսագիր), արխիվային սերիա կամ տուփ և այլն
* Միավորի նույնացուցիչ՝ էջ, թողարկում (ամսագիր), համաձայնեցում, եզակի նույնացուցիչ (ISBN, OCLC, դարակի նշան)

**Մի քանի լավագույն գործելակերպեր.**

* Պետք է խուսափեք օգտագործել բոլոր հատուկ գրանշանները, ինչպես օրինակ՝ `~ ! @ - # $ % ^ & * ( ) ; < > ? , [ ] { } ' " |` Հակված եղեք թվերին, լատինական տառերին (նախընտրելի է փոքրատառ) և ընդգծումներին`_`:
* Բացատներ և գծիկներ մի՛ օգտագործեք: Որոշ ծրագրաշարեր չեն ճանաչի բացատներով ֆայլի անունները և բացատներով ֆայլերի անունները պետք է կցվեն չակերտներում, երբ օգտագործվում են հրամանատողում:
* Բացատների այլընտրանքները ներառում են՝
    * Ընգծումները, օրինակ՝ `file_name.xxx`
    * Առանց զատելու՝  xxx
    * «Ուղտային ոճ», որտեղ յուրաքանչյուր բաժնի առաջին տառը գրվում է մեծատառով, օրինակ՝ xxx
* Ամսաթվի զանազանման լավ ձևաչափ է՝ ՏԱՐԻ-ԱՄ-ՕՐ `YYYY_MM_DD` կամ ՏԱՐԻ-ԱՄ `YYYY_MM`: Այս ձևաչափը երաշխավորում է, որը Ձեր բոլոր ֆայլերը մնան ժամանակագրական կարգով, նույնիսկ մի քանի տարիների ընթացքում:
* Ֆայլերի անունները հնարավորինս կարճ պահեք, քանի որ ֆայլերի երկար անունները լավ չեն աշխատում բոլոր տեսակի ծրագրաշարերի հետ: Ներառեք միայն այն տվյալները, որոնք անհրաժեշտ են գտնել և իմաստավորել ֆայլը: Նպատակը պետք է իմաստալից և հակիրճ լինի: Հիշեք, որ ֆայլի անունը այն տեղը չէ, որտեղ պետք է արձանագրվեն նկարագրական անդրտվյալները:
* Երբ հաջորդական համարակալման համակարգ եք օգտագործում, օգտագործեք համապատասխան թիվ, որը գլխավորող զրոներ ունի՝ հստակեցման համար , ինչպես նաև երաշխավորելու, որ ֆայլերը դասակարգված են հաջորդական դասավորմամբ: Օրինակ օգտագործեք 0001, 0002, ...0010, 0011 ... 0100, 0101 և այլն՝ 1, 2, ...10, 11 ... 100, 101 և այլնի փոխարեն:

### Այլ հուշումներ

Տեղեկատուի մեջ ներառեք `README.txt` ֆայլ , որը կբացատրի Ձեր անվանման ձևաչափը՝ որևէ հապավման կամ գաղտնագրի հետ միասին, որոնք Դուք օգտագործել եք: Այս փաստաթղթերն օգտակար կլինեն և՛ ծրագրի կամ փորձի ընթացքում և՛ ապագայում:
